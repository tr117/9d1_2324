<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>talalmany</title>
    <style>
        body {
            font-family: 'Segoe UI', Tahoma, Geneva, Verdana, sans-serif;
            margin: 20px;
            padding: 20px;
            background-color: #f9f9f9;
            color: #333;
        }
        header {
            text-align: center;
            padding: 20px;
            background-color: #4CAF50;
            color: white;
        }
        section {
            margin-top: 20px;
            line-height: 1.6;
        }
        img {
            max-width: 100%;
            height: auto;
            display: block;
            margin: 20px auto;
            box-shadow: 0 0 10px rgba(0, 0, 0, 0.1);
        }
        footer {
            text-align: center;
            padding: 10px;
            background-color: #4CAF50;
            color: white;
        }
    </style>
</head>
<body>

    <header>
        <h1>Gőzhajók </h1>
    </header>

    <section>
        <p>A gőzhajó gőzgéppel vagy gőzturbinával hajtott hajó, mely forradalmasította a 
            tengeri és folyami közlekedést a 18. és 19. században. A gőzgép feltalálása a 18. 
            században kezdődött, de csak a 19. század elején terjedt el a hajózásban.</p>
        
        <p>A gőzhajók gyorsan elterjedtek az Egyesült Államok folyóin, és a 19. század végére a 
            kereskedelmi vitorlás hajókat is felváltották a tengeren. Az új technológia lehetővé 
            tette az év minden szakában történő hatékonyabb közlekedést, függetlenül a szélviszonyoktól.</p>

        <p>A gőzhajók korszakában még a legnagyobb óceánjárókat is felszerelték segédvitorlákkal, p
            éldául a francia La Touraine-t. Az 1870-es és 1880-as években a csavarhajtású gőzhajók 
            „SS” jelöléssel rendelkeztek, a kerekes hajókat „PS” (Paddle Ship), a gőzturbina hajtású
             hajókat pedig „TS” (Turbine Ship) előtaggal jelölték.</p>
             <p>Denis Papin francia fizikus, aki többek között a ma kuktának nevezett nyomás alatti főzőedényt is feltalálta,
                vízgőzzel, hengerekkel és dugattyúkkal végzett kísérletei során készített egy gőzzel működtetett szivattyút. Gottfried Leibnizcel folytatott levelezésében megemlítette, hogy alkalmazni lehetne a gőzpumpájához hasonló elven működő erőgépet kerekes hajók hajtására. 1704-ben kasseli tartózkodása alatt épített is egy valószínűleg lábhajtású kerekes csónakot. Amikor 1707-ben Angliába utazott, hogy az angoloknak eladja a gőzhajózás elvét, kerekes csónakjával a Fulda folyón egészen Münchenig hajózott. Bár valószínűleg Papin volt az első, aki világos koncepcióval rendelkezett a gőzhajóról, de nem talált támogatóra Angliában.

                1736-ban Jonathan Hulls adott be szabadalmat Angliában egy Newcomen-gőzgéppel hajtott hajóra, de az 
                elképzelés csak a James Watt újításaival vált kivitelezhetővé. A pennsylvaniai William Henry megismerte
                Watt gőzgépét egy angliai utazása alkalmával, és ennek nyomán elkészítette saját konstrukcióját. 1763-ban 
                ezt a gépet beépítette egy hajóba, mely azonban elsüllyedt. A továbbfejlesztett példány sem lett sikeres, 
                de annyi haszna volt, hogy mások figyelmét is felkeltette.
                
                1774-ben Franciaországban Claude de Jouffroy és társai egy 13 méter hosszú működő gőzhajtású csónakot 
                készítettek, amelyet lapátkerék mozgatott. A csónak neve Palmipède lett. A kis csónakot a Doubs folyón próbálták ki sikeresen, 1776 júliusában. Valószínűleg ez volt a történelem első sikeres útja gőzhajóval. 1783-ban egy Pyroscaphe nevű új, nagyobb kerekes gőzhajót épített, mely mintegy 15 percig haladt folyásiránnyal szemben a Saône folyón, mielőtt a gőzgép meghibásodott volna. A további fejlesztések útját azonban a bürokrácia keresztezte.
                
                1784-ben James Rumsey épített egy szivattyús vízsugár-hajtóművel ellátott csónakot, amellyel 1786-ban 
                sikeres próbautat tett a Potomac folyón sodrásiránnyal szemben. A következő évben szabadalmat kapott 
                találmányára Virginia államban. Pennsylvaniában John Fitch készítette el egy kerekes hajó modelljét.
                 1785-ben elkészült egy nagyméretű, 30 férőhelyes hajó is, mely rendszeres utasszállítást hajtott végre
                  a Delaware folyón Philadelphia és Burlington között. A hajó 11-13 kilométert tett meg óránként, és rövid
                   élete alatt több mint 3200 km-t hajózott. Fitch gőzhajója nem volt gazdaságilag sikeres, mert a viszonylag 
                   jó közutak erős konkurenciát jelentettek számára. Még további két hajóval kísérletezett, de a szabadalmi 
                   viták leállították további munkáját.[3]
                
                Eközben Patrick Miller of Dalswinton a skóciai Dumfries közelében készített egy katamaránt, melyet a 
                két hajótest közé helyezett, kézzel hajtott kerékkel mozgatott és javaslatot tett néhány európai kormánynak
                 hasonló, de nagy (75 m hosszú) hadihajók építésére. Miller alkalmazta William Symington mérnököt, hogy 
                 szabadalmaztatott gőzgépét építse be egy kis hajóba, melyet sikerrel próbáltak ki a Dalswinton Lochon 
                 1788-ban, majd a következő évben egy nagyobb gőzhajót is építettek. Miller ezután felhagyott a további 
                 fejlesztési munkákkal. Tíz évvel később Lord Thomas Dundas alkalmazta Symingtont gőzhajó építésére. Az 
                 ennek eredményeképp megépült Charlotte Dundas 1802 márciusában két 30 tonnás uszályt vontatott 30 km
                  hosszan a Forth és Clyde csatornán Glasgowig. Ezt a vontatóhajót tartják az első gyakorlatilag működő
                   gőzhajónak, melyet majd sok, egyre alkalmasabb konstrukció követ. Bár a további hajóutakat megakadályozták a 
                   csatorna eróziójától való félelem miatt, de ettől kezdve nyitva állt a fejlesztés útja Angliában és más országokban 
                   is. Észak Amerikában Robert Fulton North River Steamboat nevű (később Clermont) hajója már gazdasági siker is lett.
                    1807-től a Hudson folyón (akkor még North Rivernek, Északi folyónak hívták) járt. Skóciában a Clyde folyón
                     közlekedett a PS Comet, melyet 1812-ben bocsátott vízre Henry Bell, az első európai tengerjáró hajó pedig a 
                     PS Thames (korábban Argyle), mely első útján Glasgowból Londonba hajózott 1815 májusában.[4] A Glasgowban 1817. 
                november 5-én vízre bocsátott vontatóhajó, a PS Tug volt az első gőzhajó, mely körülhajózta Skóciát.[5]
             </p>

       

        <p>A 20. század második felében a dízelmotoros hajók váltották fel a gőzhajókat, és a hadihajóknál a gázturbinák is elterjedtek. A modern nukleáris hajtású hadihajókat és tengeralattjárókat gőzturbina hajtja, de ezeket általában nem sorolják a hagyományos gőzhajók közé.</p>
    </section>

    <p>További részletekért látogasd meg a <a href="https://hu.wikipedia.org/wiki/G%C5%91zhaj%C3%B3" target="_blank">Gőzhajó Wikipédia oldalt</a>.</p>

</body>
</html>

























</body>
</html>